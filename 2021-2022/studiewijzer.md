# Studiewijzer Internet Programming Major 2021-2022

Deze studiewijzer is een verdere toelichting bij de ECTS-fiche met code B-UCLL-MBI29X. De ECTS-fiche, de studiegids en de studiewijzer dienen samen gelezen te worden. _[Link ECTS](https://onderwijsaanbod.leuven.ucll.be/2021/syllabi/n/MBI29XN.htm)._

___

## Organisatie en begeleiding

### Organisatie van de lessen

De lessen gaan een maal door per week in een blok van 2 uur. Totaal: 12 weken x 2 uur = **24** uur.  

De student bekijkt verder **zelfstandig** de informatiebronnen op Toledo, en kan het geleerde dadelijk uitproberen. Studenten die om één of andere reden een les missen zijn zelf verantwoordelijk om te weten te komen wat ze gemist hebben. Spreek tijdig je medestudenten aan of stel vragen in de eerstvolgende les.

___

## Evaluatie

### Evaluatievormen

Examen:

* Op het schriftelijke examen wordt er gepeild naar theoretische en praktische kennis.
  * Theoretisch examen: De meeste vragen zijn open vragen, maar kunnen ook multiple choice zijn. De theoretische kennis wordt beschikbaar gesteld op Toledo / GitHub (referentie komt op Toledo).
  * Praktisch examen: De student zal een extensie maken op zijn/haar project. De student is zelf verantwoordelijk voor de tijdsinschatting en tijdsmanagement van het volledige examen. _**Belangrijk**: Zoals beschreven in de ECTS fiche, kan je enkel een tolereerdbaar cijfer behalen als de student zijn/haar praktijkexamen volledig werkend maakt binnen de opgegeven tijd en met de gevraagde technologieen._
* De student maakt het theorie examen zelfstandig zonder andere hulpmiddelen. Voor het praktijkexamen mag de student documentatie raadplegen (hexdocs, blogs, mailing lists, ...), maar **niet** communiceren met andere personen. _Voorbeeld: De student mag elixirforum raadplegen, maar niet interageren met andere personen._

Werkstuk / Opdracht:

* Gedurende het semester krijgen de studenten een aantal opdrachten. Deze kunnen verderbouwen op eerdere opdrachten of op oefeningen uit de les. De inhoud en de vorm van deze opdrachten staat beschreven in Toledo, met mogelijks een GitHub Classroom link.
* Bij de evaluatie wordt enerzijds rekening gehouden met de kwaliteit van de applicatie en anderzijds met de manier waarop de student deze demonstreert en toelicht tijdens de lessen.

### Puntenverdeling

* Examen (Theorie + Praktijk): 60%
* Opdracht: 40%

___

## Permanente evaluatie

Evaluatieactiviteit: Opdracht (40%)

### Opzet v.d. activiteit

Gedurende het semester krijgen de studenten een aantal opdrachten. Deze kunnen verderbouwen op eerdere opdrachten of op oefeningen uit de les. De inhoud en de vorm van deze opdrachten staat beschreven in Toledo / Github Classroom.

De opdracht wordt uitgevoerd in een **groep van 1 persoon**. De student voert **zelfstandig** de opdracht(en) uit. Communicatie (omtrent de opdracht) is niet toegelaten met andere studenten.

### Beoogde competenties

* Inzicht in veilige, onderhoudbare en performante (web)applicaties
* Gebruik maken van een modern framework
* Applicaties met elkaar laten communiceren op het web
* Documentatie raadplegen en zelfstandig nieuwe kennis verwerven
* Gemaakte keuzes kunnen motiveren en beargumenteren
* een houding aannemen die constant bijleren ondersteunt

### Specifieke afspraken voor de tweede examenperiode

Voor de 2de examenkans krijg je een extensie op je bestaand project.

### Vormvereisten

De opdracht wordt ingeleverd via GitHub Classroom. De nodige informatie wordt beschikbaar gesteld via Toledo.

### Deadlines

Deze staan bij de opdracht. Er kunnen meerdere deadlines zijn, die duidelijk omschreven staan bij de opdracht.

___
